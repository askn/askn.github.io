---
layout: post
title: Yaz kızım vats going on?..
comments: true
---
Twitter benim en sevdiğim sosyal ağ.
Kullanmaya üniversite birinci sınıfın yazında başladım. Altı sene olmuş vay be.

İlkönce çevremdeki kişileri, komik şeyler paylaşan hesapları takip ettim.
Zaman içinde twitterın böyle kullanılınca değil ilgi duyduğun alanla ilgili kişileri, hesapları takip edince faydalı olduğunu gördüm.
Yeni şeyler öğrenebileceğim, attığı twit başına verdiği feyz yüksek olan teknoloji ve yazılım hakkında bilgi sahibi örnek alınabilir kişilere doğru yöneldim.

Gerçekten neyi ne amaçla kullandığınız çok önemli. Twitter üzerinden öğrendiğim/duyduğum onlarca bilgi var.

Aynı zamanda da bilgisayar mühendisi olan veya yazılımla alakalı öğrenci/mezun kişilerin bloglarını araştırıp sektörü öğrenmeye çalışıyordum malum Samsun'da yazılım sektörü yok.

Sektördeki bu insanların paylaşımlarına her baktığımda sanki benim öğrendiklerim çok yetersizmiş gibi geliyordu.

- Cümledeki en uzun kelimeyi bulan programı yazınız
- Cümledeki en çok tekrar eden harfi bulunuz
...

Biz bu tarz da çalışma soruları ile uğraşırken herkes uzaya roket atmayı biliyor gibiydi. O sıralar amansız övmesemde "ağğbi adamlar çok iyi ya" diyordum her gördüğüme.

Yazılıma yeni girdiğinizde bakış açınız henüz dar olduğu için neyle ne yapılabilir çok bilmiyorsunuz. Özellikle benim gibi daha işletim sistemi ne bilmeyen, windowssuz bilgisayarın çalışabilme ihtimalinden habersiz bir şekilde üniversiteye girmiş biri olarak bu tarz düşünce yapısı gayet normal.

Herneyse hal böyle olunca bir şeyler kaçırmamak için, yeni şeyler öğrenmek umuduyla sektördeki herkesi takip etmeye başladım. İstanbul'a geldiğimde kim, kiminle, nerede, ne yapıyora kadar biliyordum. (bir minik latife)

Saçma, sıkıcı filmleri sonunun nasıl biteceğini merak edip izleyen insanlar vardır. Bu da öyle bir yazı oluyor gibi hissediyorum. Hadi bakalım toplayabilecek miyiz görelim.

#### Geçen gün twitterda bir anket yaptım

<center>
<blockquote class="twitter-tweet" data-cards="hidden" data-lang="en"><p lang="tr" dir="ltr">Graphql ve rails ile alakalı blog yazsam ilginizi çeker mi veya anlatmamı istediğiniz konular neler ?</p>&mdash; Aşkın Gedik (@askngdk) <a href="https://twitter.com/askngdk/status/867805881483886592">May 25, 2017</a></blockquote>
<script async src="//platform.twitter.com/widgets.js" charset="utf-8"></script>
</center>

Graphql ve ruby ile ilgili yazılar yazmayı düşünüyorum ilginizi çeker mi şeklinde bir soru sordum. 9 kişi twit ile yanıt verdi. 20'den fazla takipçi geldi. (Waov iyi rakam)

Üniversiteden beri twitterda gördüğüm insanların yapmadıkları şeyleri bakın böyle şey yapacağım, ahanda başlıyorum, çok yakında şok olacaksınız, üf çok güzel olan bir şeyler yapıyorum tarzı kendini millete pompalama olayının sır perdesi kalktı gözlerimin önünden, yeni anladım. İnsanlar somut işlerdense vaatleri daha ilgi çekici buluyorlar. Bu sadece biz Türklere özgü bir şey de değil.

Bu tarz vaat içeren sözlerle insanların ilgisini hep üstünde tutuyorsun ama yazsan paylaşsan ilgi dağılıyor. Vaatlerle, "İlgimi çekecek önemli bir şey olursa ve ben bunu kaçırırsam?!" düşünceleri ile hep odak noktasında kalıyorsunuz. Kendini Pazarlama 101.

Bir kişi ortalama 75 kilo çekse 1259 takipçi üzerinden 95 Ton kişi eder. Bir kamyonun 20-30 ton arası yük taşıyabileceğini varsayarsak hacim bağımsız 3-5 kamyon takipçim oldu. Kamyon kamyon adam toplayabilmiş olmaktan dolayı haklı bir gurur yaşıyorum.

Özellikle son bir senedir artan bu k[iü]tleye sesleniyorum

EEEEY takipçilerim teknik paylaşımı oldukça az olan, blog yazmayı bırakmış, etkinliklerde rol almayıp henüz konuşma yapmayan, kodunun kalitesini bilmediğiniz teknik bilgisini değerlendiremediğiniz benim gibi kişileri neden takip ediyorsunuz? Bir kişinin sosyal medyadaki popülerliğinden daha çok yaptıklarına, verdiği feyze bakın sayılara aldanmayın.

Vaatlerin peşinden koşmayın, icraatlerin peşinden koşun!(<small>*Aman tanrım yine mükemmel bir aforizma yazdım.*</small>)

Not: Toplayamadı...
